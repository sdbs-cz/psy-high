<section class="about-s">
# Mystický způsob dělaní tohohle i onoho… 

<div class="txt-col">
Náš festival je rituálem kombinujícím lidi, nápady, místa a umění do živoucí a dýchající entity, která překonává omezení lidskýho těla a vnímání. Všechno děláme vlastníma rukama, bez myšlenek na zisk a úplně bez sponzorů - kromě rostoucího počtu těch, kdo živí Psy-High svoji osobní energií. Vtiskli jsme sigily, vyryli glyfy, umístili pečeti a postavili vardy. Všechno to vzniká z našich myšlenek a činů a my chceme, abyste to zažili a tvořili s náma.  Psy-High je pro nás „uměním, jak podporovat umění“, všechny organizační kroky a celá komunita se mění, ladí a transmutuje znovu a znovu, aby všechno běželo jak jen hladce to jde, protože „cesta je samotnou zkušeností“.  Hranice mezi organizátorem, účinkujícím a hostem jsou rozmazaný… a tak to máme rádi.
</div>
</section>



<section class="about-s">
# Dávka účastné kultury a drogy zvané *jdeme to udělat…*

<div class="txt-col">
Psy-High je manifestace konceptu účastné kultury (Partnership Culture), opaku ke kultuře nadřazení (Dominator Culture). Chceme, aby si každý zažil, jak může takováhle událost chutnat a vzal si svoje vzpomínky a pocity zpátky domů jako zárodky věčně roustoucí Indrovy sítě porozumění, tvořivosti, vitality a lásky. Když se vaše talenty a schopnosti spojí s ostatními ve vzájmeným respektu a kooperaci, něco se ve vaší mysli přepne. To je základní substance Psy-High a o čem to všechno je – místo, kde jsou umělecký ztvárnění radosti, údivu, melancholie, vzteku a inspirace nahlíženy jako důležitý části lidské bytosti v celé její komplexitě a kapacitě. Proto děláme to, co děláme.
</div>
</section>

<section class="about-s">
# Růst a Metoda…

<div class="txt-col">
Jsme soustředěná skupina o skromném počtu, naštěstí existují spolehlivý způsoby, jak najít ty správný lidi a správný cesty. Už dnes jsou součástí týmu tucty lidí, kteří vidí Psy-High jako příležitost realizovat svý nápady a představy, jak by taková událost mohla vypadat. Dokázali jsme kontaktovat ostřílený organizátorský veterány, stejně tak jako nadšený a talentovaný designéry, stavitele, přednášející a administrátory… Metoda je jednoduchá: „Pokud se ti líbí co děláme tak moc, že bys to chtěl dělat i přesto, jak je to těžký a divný, tak tě berem.“ Kdykoliv a jakýkoliv nápad – stačí se nám ozvat.
</div>
</section>


<section class="about-s">
# Vzhled a pocit z místa konání…
  
<div class="txt-col">
Každá z našich událostí (Psy-High není naším jediným festivalem, ale je rozhodně nejpozitivnější a nejvíc prodchnutý duchem oslav) je definována a zušlechtěna účastí mnoha umělců a stavitelů, kteří neúnavně pracují na místě konání dny a týdny před začátkem festivalu. Jejich cílem je změnit okolí, přetvořit ho na vodič a katalyzátor ideálů a vytvarovat lokaci do kusu reality pečlivě vyladěný na to, co se bude dít. Pak dorazí kapely a návštěvníci a celej festival vybuchne životem. Semináře a debaty, workshopy a předčítání se divoce odehrávají kolem páteřního programu tvořeného kapelami.
</div>
</section>
